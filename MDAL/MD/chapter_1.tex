\chapter{Insiemi numerici}

\section{Strutture algebriche fondamentali}

\begin{definition}[Gruppo]
    Si dice \textbf{gruppo} una tripla ($G$, $\cdot$, $e$) formata da \begin{itemize}
        \item un insieme di elementi $G$;
        \item un operazione $\cdot : A \times A \to A$ detta prodotto;
        \item un elemento $e \in G$
    \end{itemize} per cui valgono i seguenti assiomi: 
    \begin{description}
        \item[(Assiomi di gruppo)] Per ogni $a, b, c \in G$ vale che
        \begin{align*}
            &\text{(P1)}      &&(ab) \in G            &\text{(chiusura rispetto a $\cdot$)}\\
            &\text{(P2)}      &&(ab)c = a(bc)         &\text{(associatività di $\cdot$)}\\
            &\text{(P3)}      &&a \cdot e=e \cdot a=a &\text{($e$ el. neutro di $\cdot$)}\\
            &\text{(P4)}     &&\exists a^{-1} \in G. \quad aa^{-1} = e &\text{(inverso per $\cdot$)}
            \intertext{Si dice \textbf{gruppo commutativo} un gruppo per cui vale inoltre il seguente assioma:}
            &\text{(P5)}     &&ab = ba               &\text{(commutatività di $\cdot$)}
        \end{align*}
    \end{description}
\end{definition}

\begin{definition}[Anello]
    Si dice \textbf{anello} una quintupla ($A$, $+$, $\cdot$, $0$, $1$) formata da
    \begin{itemize}
        \item un insieme di elementi $A$;
        \item un operazione $+ : A \times A \to A$ detta somma;
        \item un operazione $\cdot : A \times A \to A$ detta prodotto;
        \item un elemento $0 \in A$;
        \item un elemento $1 \in A$
    \end{itemize} per cui valgono i seguenti assiomi: 
    \begin{description}
        \item[(Assiomi di anello)] Per ogni $a, b, c \in A$ vale che
        \begin{align*}
            &\text{(S1)}      &&(a+b) \in A           &\text{(chiusura rispetto a $+$)}\\
            &\text{(S2)}      &&a+b = b+a             &\text{(commutatività di $+$)}\\
            &\text{(S3)}      &&(a+b)+c = a+(b+c)     &\text{(associatività di $+$)}\\
            &\text{(S4)}      &&a+0=0+a=a             &\text{(0 el. neutro di $+$)}\\
            &\text{(S5)}      &&\exists (-a) \in A. \quad a+(-a) = 0 &\text{(opposto per $+$)}\\
            &\text{(P1)}      &&(ab) \in A            &\text{(chiusura rispetto a $\cdot$)}\\
            &\text{(P2)}      &&(ab)c = a(bc)         &\text{(associatività di $\cdot$)}\\
            &\text{(P3)}      &&a \cdot 1=1 \cdot a=a &\text{(1 el. neutro di $\cdot$)}\\
            &\text{(P4)}      &&(a+b)c = ac + bc      &\text{(distributività 1)} \\
            &\text{(P5)}     &&a(b+c) = ab + ac      &\text{(distributività 2)}
            \intertext{Si dice \textbf{anello commutativo} un anello per cui vale inoltre il seguente assioma:}
            &\text{(P6)}     &&ab = ba               &\text{(commutatività di $\cdot$)}
        \end{align*}
    \end{description} 
\end{definition}

Un tipico esempio di anello commutativo è $\Z$: infatti gli anelli generalizzano le operazioni che possiamo fare sui numeri interi e le loro proprietà fondamentali per estenderle ad altri insiemi con la stessa struttura algebrica.

\begin{definition}[Campo]
    Si dice \textbf{campo} una quintupla ($F$, $+$, $\cdot$, $0$, $1$) formata da
    \begin{itemize}
        \item un insieme di elementi $F$;
        \item un operazione $+ : F \times F \to F$ detta somma;
        \item un operazione $\cdot : F \times F \to F$ detta prodotto;
        \item un elemento $0 \in F$;
        \item un elemento $1 \in F$
    \end{itemize}  per cui valgono i seguenti assiomi: 
    \begin{description}
        \item[(Assiomi di campo)] Per ogni $a, b, c \in F$ vale che
        \begin{align*}
            &\text{(S1)}      &&(a+b) \in F           &\text{(chiusura rispetto a $+$)}\\
            &\text{(S2)}      &&a+b = b+a             &\text{(commutatività di $+$)}\\
            &\text{(S3)}      &&(a+b)+c = a+(b+c)     &\text{(associatività di $+$)}\\
            &\text{(S4)}      &&a+0=0+a=a             &\text{(0 el. neutro di $+$)}\\
            &\text{(S5)}      &&\exists (-a) \in F. \quad a+(-a) = 0 &\text{(opposto per $+$)}\\
            &\text{(P1)}      &&(ab) \in F            &\text{(chiusura rispetto a $\cdot$)}\\        
            &\text{(P2)}      &&ab = ba               &\text{(commutatività di $\cdot$)}\\
            &\text{(P3)}      &&(ab)c = a(bc)         &\text{(associatività di $\cdot$)}\\
            &\text{(P4)}      &&a \cdot 1=1 \cdot a=a &\text{(1 el. neutro di $\cdot$)}\\
            &\text{(P5)}     &&(a+b)c = ac + bc      &\text{(distributività)} \\
            &\text{(P6)}     &&a \neq 0 \implies \exists a^{-1} \in F. \quad aa^{-1} = 1 &\text{(inverso per $\cdot$)}
        \end{align*}
    \end{description} 

    La definizione sopra è equivalente a dire che $F$ è un anello commutativo per cui ogni elemento non nullo ha un inverso moltiplicativo.
\end{definition}

Tra gli insiemi numerici classici, gli insiemi $\Q, \R$ e $\C$ sono tutti esempi di campi: infatti le operazioni di addizione e moltiplicazione sono chiuse rispetto all'insieme, rispettano le proprietà commutativa, associativa e distributiva ed esistono gli inversi per la somma e per il prodotto (per ogni numero diverso da $0$). Il concetto di campo serve quindi a generalizzare la struttura algebrica dei numeri razionali/reali/complessi per altri insiemi numerici.

Nei campi vale la seguente proposizione.
\begin{proposition}
    [Regola di annullamento del prodotto] \label{annullamento_prodotto}
    Sia $\K$ un campo e siano $a, b \in \K$. Allora \[
        ab = 0 \implies a = 0 \lor b = 0.    
    \]
\end{proposition}
\begin{proof}
    Sappiamo che $a = 0 \lor b = 0$ è equivalente a $a \neq 0 \implies b = 0$, dunque supponiamo che $a$ sia diverso da $0$ e dimostriamo che $b$ è zero.

    Dato che $a \neq 0$ allora ammette un inverso. Chiamiamolo $a^{-1}$ e moltiplichiamo entrambi i membri per esso:
    \begin{alignat*}
        {1}
        &a^{-1}(ab) = a^{-1} \cdot 0\\
        \iff &(a^{-1}a)b = 0 \\
        \iff &b = 0
    \end{alignat*}
    che è la tesi.
\end{proof}

\section{Numeri complessi}

\begin{definition}[Unità immaginaria]
    Si dice unità immaginaria il numero $i$ tale che \[
        i^2 = -1.    
    \]
\end{definition}

\begin{definition}[Numeri complessi]
    L'insieme dei numeri complessi $\C$ è l'insieme dei numeri della forma $a+ib$ per qualche $a, b \in \R$, ovvero \[
        \C = \{ a + ib \mid a, b \in \R, i^2 = -1\}.  
    \]
\end{definition}

\begin{definition}[Parte reale e immaginaria]
    Sia $z \in \C$ tale che $z = a + ib$. Allora si dicono rispettivamente \begin{itemize}
        \item parte reale di $z$ il numero $\Re z = a$;
        \item parte immaginaria di $z$ il numero $\Im z = b$.
    \end{itemize}
\end{definition}

\begin{definition}[Somma e prodotto sui complessi]
    Definiamo le seguenti due operazioni su $\C$:
    \begin{itemize}
        \item $+ : \C \times \C \to \C$ tale che $(a + ib) + (c + id) = (a + c) + i(b + d)$;
        \item $\cdot : \C \times \C \to \C$ tale che $(a + ib) \cdot (c + id) = (ac - bd) + i(ad + bc)$.
    \end{itemize}
\end{definition}

\begin{remark}
    Le due operazioni vengono naturalmente dalla somma e dal prodotto tra monomi. Infatti \begin{gather*}
        (a + ib) + (c + id) = a + c + ib + id = (a + c) + i(b + d);\\
        \begin{alignedat}{1}
            (a + ib) \cdot (c + id) &= ac + iad + ibc + i^2bd \\
            &= ac + i(ad + bc) -bd \\
            &= (ac - bd) + i(ad + bc).
        \end{alignedat}
    \end{gather*}
\end{remark}

Notiamo che i numeri complessi della forma $a + i0$ sono numeri reali, dunque $\R \subset \C$. Inoltre possiamo rappresentare i numeri complessi come punti in uno spazio bidimensionale dove la parte reale rappresenta l'ascissa e la parte immaginaria rappresenta l'ordinata: la retta corrispondente all'asse x è il sottoinsieme dei numeri reali.

\begin{definition}[Coniugato complesso]
    Sia $z = a+ib \in \C$. Allora si dice coniugato complesso (o semplicemente coniugato) di $z$ il numero \[
        \conj{z} = a - ib.    
    \]
\end{definition}

\begin{definition}[Norma di un numero complesso]
    Sia $z = a + ib \in \C$. Allora si dice norma di $z$ il numero reale \[
        \abs{z} = \sqrt{a^2 + b^2}.    
    \]
\end{definition}

Notiamo che $\abs{z} = 0$ se e solo se $a = b = 0$, ovvero se $z = 0$.

\begin{proposition}\label{somma_prodotto_tra_coniugati}
    Siano $z, w \in \C$ tali che $z = a+ib$, $w = c + id$. Allora \begin{enumerate}[(i)]
        \item $\conj{z} + \conj{w} = \conj{z + w}$;
        \item $\conj{z}\cdot\conj{w} = \conj{zw}$;
        \item $(\conj{z})^n = \conj{z^n}$.
    \end{enumerate}
\end{proposition}
\begin{proof}
    Dimostriamo i tre fatti.
    \begin{enumerate}[(i)]
        \item Per definizione di somma \begin{alignat*}
            {1}
            \conj{z} + \conj{w} &= (a-ib) + (c - id)\\
            &= (a+c) - i(b+d)\\
            &= \conj{z + w}.
        \end{alignat*}
        \item Per definizione di prodotto \begin{alignat*}
            {1}
            \conj{z}\cdot\conj{w} &= (a-ib)(c - id)\\
            &= (ac - bd) + i(-ad-bc)\\
            &= (ac - bd) - i(ad+bc)\\
            &= \conj{zw}.
        \end{alignat*}
        \item Dimostriamolo per induzione su $n$.
        \begin{description}
            \item[Caso base.] Se $n = 1$ allora banalmente $(\conj{z})^1 = \conj{z} = \conj{z^1}$.
            \item[Passo induttivo.] Supponiamo che la tesi valga per $n$ e dimostriamola per $n+1$. Allora \[
                (\conj{z})^{n+1} = (\conj{z})^{n} \cdot \conj{z} = \conj{z^n} \cdot \conj{z} = \conj{z^{n+1}}
            \] dove l'ultimo passaggio è giustificato dal punto precedente della dimostrazione. \qedhere
        \end{description}
    \end{enumerate}
\end{proof}

\begin{proposition}\label{somma_prodotto_col_coniugato}
    Sia $z = a+ib \in \C$. Allora valgono i seguenti fatti:
    \begin{enumerate}[(i)]
        \item $z + \conj{z} = 2\Re{z}$;
        \item $z\conj{z} = \abs{z}^2$.
    \end{enumerate}
\end{proposition}
\begin{proof}
    Dimostriamo i due fatti.
    \begin{enumerate}[(i)]
        \item Per definizione di somma $z + \conj{z} = (a + ib) + (a - ib) = 2a = 2\Re z$.
        \item Per definizione di prodotto \[
            z\conj{z} = (a + ib)(a - ib) = a^2 - iab + iab - i^2b^2 = a^2 + b^2 = \abs{z}^2.\qedhere
        \] 
    \end{enumerate}
\end{proof}

La proposizione precedente ci consente di trovare l'inverso di qualunque numero non nullo in $\C$.

\begin{proposition}[Inverso tra i complessi]
    Sia $z \in \C, z \neq 0$. Allora \[\frac{1}{z} = \frac{\conj{z}}{\abs{z}^2}.\]
\end{proposition}
\begin{proof}
    Per la proposizione \ref{somma_prodotto_col_coniugato} segue che \[
        z\conj{z} = \abs{z}^2 \iff \frac{1}{z} = \frac{\conj{z}}{\abs{z}^2}. \qedhere   
    \]
\end{proof}

\begin{proposition}[I numeri complessi formano un campo]
    L'insieme $\C$ insieme alle operazioni di somma e prodotto con i rispettivi elementi neutri $0, 1 \in \C$ forma un campo.
\end{proposition}

\subsection{Rappresentazione polare dei numeri complessi}

Dato che possiamo considerare i numeri complessi come punti di un piano bidimensionale possiamo rappresentarli in forma polare, cioè considerando il vettore che congiunge l'origine degli assi con il punto $(a, b)$ che rappresenta il numero complesso $a + ib$. La forma polare di un numero complesso è data dalla coppia $(r, \theta)$, dove $r$ è il raggio del vettore e $\theta$ è l'angolo tra l'asse x e il vettore.

Dunque se $z = a+ib$ è un numero complesso in forma cartesiana, possiamo esprimerlo come $r(\cos\theta + i\sin\theta)$, dove $r = \sqrt{a^2 + b^2} = \abs{z}$ e $\theta = \arctan \frac{a}{b}$.

\begin{definition}[Esponenziale complesso]
    $e^{i\theta} = \cos\theta + i\sin\theta.$
\end{definition}

Sfruttando la definizione precedente possiamo scrivere ogni numero complesso nella forma $re^{i\theta}$ che è la forma polare del numero.

\begin{proposition}
    Siano $e^{i\alpha}, e^{i\beta} \in \C$. Allora vale \[
        e^{i\alpha} e^{i\beta} = e^{i(\alpha + \beta)}.
    \]
\end{proposition}
\begin{proof}
    Per definizione di esponenziale complesso:
    \begin{alignat*}{1}
        e^{i\alpha} e^{i\beta} &= (\cos\alpha + i\sin\alpha)(\cos\beta + i\sin\beta)\\
        &= (\cos\alpha \cos\beta - \sin\alpha \sin\beta) + i(\sin\alpha \cos\beta + \cos\alpha \sin\beta)\\
        &= \cos(\alpha + \beta) + i\sin(\alpha + \beta)\\
        &= e^{i(\alpha + \beta)}. \tag*{\qedhere}
    \end{alignat*}
\end{proof}

\section{Successioni per ricorrenza}

\begin{definition}[Successione]
    Si dice successione a valori in un insieme $A$ una funzione $(a_n) : \N \to A$.
\end{definition}

Solitamente analizzeremo successioni a valori reali, ovvero $(a_n) : \N \to \R$. Inoltre usiamo equivalentemente le notazioni $(a_n)_k$ o $a_k$ per riferirci alla funzione valutata nel punto $k \in \N$.

\begin{definition}[Somma di successioni e prodotto per una costante]
    Sia $S_{\R}$ l'insieme delle successioni a valori reali. Allora definisco una somma tra successioni $+ : S_{\R} \times S_{\R} \to S_{\R}$ tale che \[
        (a_n) + (b_n) = (a_n + b_n)  
    \] e un prodotto per una costante $\cdot : \R \times S_{\R} \to S_{\R}$ tale che \[
        k(a_n) = (ka_n).    
    \]
\end{definition}

\begin{example}
    Sia $a_n = 3^n$ e $b_n = 2n + 1$. Allora $(c_n) = (a_n) + (b_n)$ è la successione definita dalla legge $c_n = 3^n + 2n + 1$, mentre $(d_n) = 3(b_n)$ è la successione definita da $d_n = 6n + 3$.
\end{example}

Queste operazioni rispettano le solite proprietà (associativa, commutativa, distributiva). In particolare vale quindi la seguente proposizione.

\begin{proposition}[L'insieme delle successioni è uno spazio vettoriale]
    L'insieme delle successioni a valori reali $S_{\R}$ insieme alle operazioni di somma e prodotto per costanti e alla successione identicamente nulla $(0_n)$ è uno spazio vettoriale su $\R$.
\end{proposition}

\begin{definition}[Ricorrenza lineare omogenea]
    Si dice ricorrenza lineare omogenea di ordine $k$ un'equazione della forma \begin{equation} \label{ricorrenza}
        a_{n+k} = r_{k-1}a_{n+k-1} + r_{k-2}a_{n+k-2} + \dots + r_{1}a_{n+1} + r_0a_n. 
    \end{equation}
    Una soluzione della ricorrenza lineare \ref{ricorrenza} è una successione $(s_n)$ tale che per ogni $n \in \N$ vale che $s_n, s_{n+1}, \dots, s_{n+k}$ soddisfano la ricorrenza.
\end{definition}

\begin{proposition}
    Sia $A$ l'insieme delle successioni che soddisfano la ricorrenza lineare omogenea \[
        s_{n+k} = r_{k-1}s_{n+k-1} + r_{k-2}s_{n+k-2} + \dots + r_{1}s_{n+1} + r_0s_n.
    \] Allora $A$ è un sottospazio vettoriale di $S_{\R}$.
\end{proposition}
\begin{proof}
    Dobbiamo dimostrare tre fatti:
    \begin{enumerate}[(i)]
        \item $(0_n) \in A$;
        \item se $(a_n), (b_n) \in A$ allora $(c_n) = (a_n) + (b_n) \in A$;
        \item se $h \in \R$, $(a_n) \in A$ allora $(d_n) = h(a_n) \in A$.
    \end{enumerate}

    Sia $n \in \N$ qualsiasi.
    \begin{enumerate}[(i)]
        \item Verifichiamo che $(0_n)$ sia soluzione. La ricorrenza da verificare è \[
            0_{n+k} = r_{k-1}0_{n+k-1} + \dots + r_{1}0_{n+1} + r_00_n.
        \] Ma dato che $(0_n)$ è la successione identicamente nulla, allora questo equivale a dire $0 = 0r_{k-1} + \dots +  + 0r_0 = 0$, che è verificata e quindi $(0_n) \in A$.
        \item Verifichiamo che $(c_n)$ sia soluzione. \begin{align*}
            c_{n+k} &= a_{n+k} + b_{n+k}\\
            &= (r_{k-1}a_{n+k-1} + \dots + r_0a_n) + (r_{k-1}b_{n+k-1} + \dots + r_0b_n) \\
            &= r_{k-1}(a_{n+k-1} + b_{n+k-1}) + \dots + r_0(a_n + b_n) \\
            &= r_{k-1}c_{n+k-1} + \dots + r_0c_0
        \end{align*}
        dunque $(c_n) \in A$.
        \item Verifichiamo che $(d_n)$ sia soluzione. \begin{align*}
            d_{n+k} &= ha_{n+k}\\
            &= h(r_{k-1}a_{n+k-1} + \dots + r_0a_n)\\
            &= r_{k-1}(ha_{n+k-1}) + \dots + r_0(ha_n) \\
            &= r_{k-1}d_{n+k-1} + \dots + r_0d_0
        \end{align*}
        dunque $(d_n) \in A$. \qedhere
    \end{enumerate}
\end{proof}

La proposizione precedente ci permette di trovare una soluzione generale ad una ricorrenza lineare omogenea.

\begin{example}
    Siano $a_n = 3^n$ e $b_n = (-1)^n$ due soluzioni di una ricorrenza lineare omogenea. Allora per la proposizione precedente anche $k_1a_n = k_13^n$ e $k_2b_n = k_2(-1)^n$ saranno soluzioni (per ogni $k_1, k_2 \in \R$), e di conseguenza anche $k_1a_n + k_2b_n = k_13^n + k_2(-1)^n$.
\end{example}

Cerchiamo di risolvere una ricorrenza lineare omogenea.
\begin{example}
    Sia $a_{n+2} = 2a_{n+1} + 3a_n$ una ricorrenza lineare omogenea di ordine $2$. Trovare la soluzione generale. Inoltre trovare una soluzione particolare che soddisfi le condizioni iniziali $a_0 = 0$ e $a_1 = 1$.
\end{example}
\begin{solution}
    Proviamo a risolvere la ricorrenza con una soluzione esponenziale della forma $(\lambda^n)$ al variare di $n \in \N$. Sostituendo otteniamo \begin{alignat*}{1}
        &\lambda^{n+2} = 2\lambda^{n+1} + 3\lambda^{n} \\
        \iff &\lambda^2 = 2\lambda + 3 \\
        \iff &\lambda^2 - 2\lambda - 3.
    \end{alignat*}
    Dunque se $(\lambda^n)$ è una soluzione allora $\lambda$ deve essere radice di quel polinomio di secondo grado, detto polinomio caratteristico della ricorrenza.
    Risolvendolo segue che $\lambda_1 = 3$ e $\lambda_2 = -1$ sono soluzioni, dunque le successioni $(3^n)$ e $((-1)^n)$ sono soluzioni della ricorrenza.

    La soluzione generale della ricorrenza è dunque una successione della forma $(a_n) = k_1(3^n) + k_2((-1)^n)$ al variare di $k_1, k_2 \in \R$.

    Imponiamo ora che $a_0 = 0$ e $a_1 = 1$.
    \begin{equation*}
        \left\{
        \begin{array}{@{}roror }
        3^0k_1 & + & (-1)^0k_2 & = & 0 \\
        3^1k_1 & + & (-1)^1k_2 & = & 1 \\
        \end{array}
        \right. \iff \left\{
        \begin{array}{@{}ror }
        k_1 + k_2 & = & 0 \\
        3k_1 -k_2 & = & 1 \\
        \end{array}
        \right. 
    \end{equation*}
    da cui segue $k_1 = \frac14$, $k_2 = -\frac14$. La successione che soddisfa le condizioni iniziali è dunque $a_n = \frac14(3)^n - \frac14(-1)^n$.
\end{solution}

\begin{definition}
    [Polinomio caratteristico di una ricorrenza]
    Sia $a_{n+k} = r_{k-1}a_{n+k-1} +  \dots +  r_0a_n$ una ricorrenza lineare omogenea di ordine $k$. Allora si dice polinomio caratteristico associato alla ricorrenza il polinomio \[
        p(\lambda) = \lambda^k - r_{k-1}\lambda^{k-1} - \dots - r_0.    
    \]
\end{definition}

Il polinomio caratteristico si ottiene sostituendo alla ricorrenza lineare la successione $(\lambda^n)$, esattamente come abbiamo fatto nell'esempio precedente.

\begin{example}
    Consideriamo la successione di Fibonacci $f_{n+2} = f_{n+1} + f_n$ con $f_0 = 0$, $f_1 = 1$. Trovare una successione che risolva la ricorrenza e soddisfi i casi base.
\end{example}
\begin{solution}
    Il polinomio caratteristico di questa ricorrenza è \[
        p(\lambda) = \lambda^2 - \lambda - 1    
    \] che ha come radici i numeri $\varphi = \frac12(1 + \sqrt5)$ e $\bar{\varphi} = \frac12(1 - \sqrt5)$.

    La soluzione generale della ricorrenza è dunque una successione della forma $(f_n) = k_1(\varphi^n) + k_2(\bar{\varphi}^n)$ al variare di $k_1, k_2 \in \R$.

    Imponiamo ora che $f_0 = 0$ e $f_1 = 1$.
    \begin{equation*}
        \arraycolsep=1.2pt\def\arraystretch{1.3}
        \left\{
        \begin{array}{@{}roror }
        \varphi^0k_1 & + & \bar{\varphi}^0k_2 & = & 0\\
        \varphi^1k_1 & + & \bar{\varphi}^1k_2 & = & 1 \\
        \end{array}
        \right. \iff \left\{
        \begin{array}{@{}roror }
        k_1 & + & k_2 & = & 0\\
        \varphi k_1 & + & \bar{\varphi}k_2 & = & 1 \\
        \end{array}
        \right. 
    \end{equation*}
    da cui segue $k_1 = \frac{1}{\sqrt5}$, $k_2 = -\frac{1}{\sqrt5}$. La successione che soddisfa le condizioni iniziali è dunque \[
        f_n = \frac{1}{\sqrt5}\left(\frac{1 + \sqrt5}{2}\right)^n - \frac{1}{\sqrt5}\left(\frac{1 - \sqrt5}{2}\right)^n.
    \]
\end{solution}

Nel caso che una radice del polinomio caratteristico abbia una molteplicità maggiore di $1$ essa darà luogo a più di una soluzione della ricorrenza, come ci dice la seguente proposizione.
\begin{proposition}
    Sia $p(\lambda)$ il polinomio caratteristico di una ricorrenza lineare omogenea e sia $\lambda_0$ una radice di molteplicità $h$ (ovvero $h$ è il massimo intero per cui $(x - \lambda_0)^h$ compare nella fattorizzazione di $p(\lambda)$) con $h \leq 2$. 
    
    Allora $(\lambda_0^n), (n\lambda_0^n), \dots, (n^{h-1}\lambda_0^n)$ sono tutte soluzioni della ricorrenza lineare omogenea.
\end{proposition}

\begin{example}
    Sia $p(\lambda) = (\lambda - 3)^3(\lambda + 1)^2(\lambda - \sqrt2)^4$. Allora le seguenti sono tutte soluzioni indipendenti della ricorrenza lineare omogenea associata a $p(\lambda)$:
    \begin{multicols}{3}
        \begin{enumerate}[(i)]
        \item $(3^n)$;
        \item $(n3^n)$;
        \item $(n^23^n)$;
        \item $((-1)^n)$;
        \item $(n(-1)^n)$;
        \item $(\sqrt{2}^n)$;
        \item $(n\sqrt{2}^n)$;
        \item $(n^2\sqrt{2}^n)$;
        \item $(n^3\sqrt{2}^n)$.
    \end{enumerate}
    \end{multicols}
    
    La soluzione generale sarà dunque della forma \begin{align*}
        (a_n) = 
            &\ k_1(3^n) + k_2(n3^n) + k_3(n^23^n) + k_4(n(-1)^n) + k_5(n(-1)^n) + \\
            + &\ k_6(\sqrt{2}^n) + k_7(n\sqrt{2}^n) + k_8(n^2\sqrt{2}^n) + k_9(n^3\sqrt{2}^n)
    \end{align*}
    al variare di $k_1, \dots, k_9 \in \R$.
\end{example}